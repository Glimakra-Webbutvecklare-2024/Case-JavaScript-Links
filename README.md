# Case-JavaScript-Links

### Case Modul 3 - Grundläggande JavaScript

Din uppgift är att skapa en applikation som dynamiskt kan hantera en lista med länkar. 
Här är ett exempel på en länksamling:

Länksamling
- [Aftonbladet](http://aftonbladet.se)
- [Expressen](http://expressen.se)
- [Dagens nyheter](http://dn.se)

Du ska skapa ett formulär som gör det möjligt att skapa en liknande lista, med länk och länktext. 
Struktur och innehåll ska baseras på html elementen ul, li och a. Den som använder applikationen ska förstå hur man gör för att använda listan. Det kan ske med ikoner, knappar, information etc - ett designat gränssnitt. 

Vi vill att du strävar efter följande namngivningsprinciper:
- använd latinska tecken för variabelnamn och funktioner
- använd förklarande namn, namngivna camelCase
- skriv kommentarer i din kod
- avsluta instruktioner med semikolon ;
- skriv kod med indrag (indentation)

Applikationen får inte använda externa ramverk, utan det är *vanilla* JavaScript och CSS som gäller.

Dela upp struktur, innehåll, design och logik. Använd externa filer för CSS och JavaScript.

### Starta ditt arbete
Skapa ett privat repo på GitHub och koppla det till din lokala utvecklingsmiljö (Visual Studio Code).
Under projektet - senast 8 decemeber bjuder du in dina lärare. Se Settings -> Manage access -> Add people

Lägg till

andsju (Anders)

frozenbanana (Henry)

addkolon [Mattias]

***

### Grundläggande krav
En användare ska kunna
- lägga till en länk
- ta bort en länk
- markera en länk

### Grundläggande designkrav
- Figma-skiss
- CSS: Någon del av koden skall använda sig av Flex eller Grid.
- Ikonbibliotek: Använd er någon ikonbibliotek, t ex FontAwesome eller IonIcons

Formulärfält ska valideras med inbyggda metoder i HTML (attribut som ex required). Det ska inte skapas ett listelement om inte det finns en länk angiven.
Listan ska kunna fungera för en skärm.

Utvecklingen av applikationen ska finnas dokumenterad på GitHub. Du ska ha gjort minst 10 commits under projektet.

***

### Utmaningar
(Förutom att applikationen uppfyller de grundläggande kraven ovan) 

Här finns följande utmaningar. Anta en eller flera!

En användare ska kunna
- redigera en länk 
- flytta en länk uppåt eller nedåt i listan
- använd array för att lägga till länkar, ex initialt fylla en tom lista med några länkar
- designa sidan så att den som besöker sidan ser vilken kategori av länkar som är tanken (film, musik, historia...) 

Listan ska kunna fungera för mobil och skärm.

***

### Inlämning och redovisning
Redovisning av caset är den 19 december.

Förbered er på att redovisa applikationen på ca 5 minuter. Då visar ni (demonstrerar) er applikation genom att dela skärm.
Vi ränkar med att redovisningen startar kl 9:00.

*Förbered 5 minuters redovisning enligt följande mall:*

#### I reovisningen ska du:
- demonstrera applikationen
- - visa hur man lägger till, markerar och tar bort en länk
- - visa exempel på annan funktionalitet (ex ngn av utmaningarna)
- berätta vad du är mest nöjd med (design, kod, struktur...)
- berätta vad du skulle vilja att applikationen kan göra, men inte hunnit att koda

Redovisningen sker i bokstavordning (efternamn A-Ö)

### Handledning
Det kommer finnas möjlighet till handledning fram tills den 19 december. I första hand är det under vanlig lektionstid.

Lycka till!
